     <h2>Aspectes legals i condicions d’ús de la plataforma de participació de l’Ajuntament de Barcelona, decidim.barcelona</h2>
      <p>Aquest avís legal informa de manera concisa dels aspectes principals de la plataforma  de participació digital Decidim Barcelona (decidim.barcelona), impulsada per l’Ajuntament de Barcelona. La plataforma té per objectiu promoure la participació ciutadana i la democràcia directa, deliberativa i participativa a la ciutat a través dels diferents processos, espais i òrgans de participació, generant formes de interacció directa i oberta entre l’Ajuntament, la ciutadania, i els diferents agents socials de la ciutat. Decidim Barcelona està orientada a promoure la deliberació i el debat ciutadà, la transparència i la traçabilitat de la participació (en cap cas per traçar a les persones usuàries), i a la generació  d’espais de participació presencials i digitals.</p>
      <p>El ciutadà que accedeix a aquesta plataforma es compromet a acceptar i complir tot el que preveu aquest avís legal i el conjunt de les disposicions aplicables. També es compromet a fer un ús lícit i adequat dels continguts i els serveis i a abstenir-se de qualsevol conducta il·legal o contrària a la bona fe.</p>
      <p>La plataforma Decidim Barcelona (decidim.barcelona) és gestionada per la Direcció de Recerca, Desenvolupament i Innovació de Drets de Ciutadania, Participació i Transparencia sota la direcció del Comissionat de participació Ciutadana i per la Regidoria de Participació i Districtes de l’Ajuntament de Barcelona, amb la col·laboració de l’Institut Municipal d’Informàtica i de la Direcció de Comunicació del mateix Ajuntament.</p>
      <div id="section_1">
        <h3>A. Àmbit d’aplicació d’aquestes condicions d’ús</h3>
        <p>Les condicions d’ús següents per a la participació en la plataforma Decidim Barcelona vinculen a totes les persones que participin en aquest lloc web. En el moment de registrar-vos s’us sol·licitarà que accepteu aquestes condicions.</p>
        <p>L’Ajuntament de Barcelona es reserva la facultat de modificar les condicions presents per a la plataforma i publicarà en aquest lloc web l’última versió d’aquestes condicions. Per tal de mantenir-vos informats dels canvis futurs, us aconsellem que visiteu aquesta pàgina de tant en tant. S’informarà a les persones usuàries de les modificacions quan n’afectin la privacitat i/o la seguretat.</p>
      </div>

      <div id="section_2">
        <h3>B. Objectiu de la iniciativa</h3>
        <p>Mitjançant la plataforma Decidim Barcelona, l’Ajuntament de Barcelona vol fomentar la participació ciutadana de manera oberta i transparent i implicar la ciutadania i els diferents agents socials en la millora de la qualitat democràtica de la vida de la ciutat en el seu conjunt, en la definició i disseny de polítiques públiques i actuacions municipals, així com en la valoració, informació, discussió, priorització i decisió sobre aquelles polítiques i actuacions, de institucions municipals, públiques així com de iniciatives ciudadanes, associatives o socials que així ho desitgin. D’aquesta manera es busca  afrontar els reptes i les dificultats que es plantegen a la ciutat, amb l’objectiu de millorar-la i obrir-la al conjunt de la ciutadania a través de múltiples processos, espais, òrgans i altres formes de participació ciutadana.</p>
        <p>L’Ajuntament opta per una democràcia participativa, directa i deliberativa visibilitzant i fomentant les iniciatives que, tant de forma individual com col·lectiva, puguin contribuir a debatre, dissenyar i/o valorar accions municipals i ciutadanes en favor del bé comú. La plataforma també té com a objectiu facilitar i visibilitzar els debats, el disseny, la valoració, la negociació i la modificació, el seguiment, i l’avaluació de polítiques públiques que puguin realitzar-se fora de la plataforma, per poder oferir a la ciutadania la màxima transparència. En aquest sentit decidim.barcelona ha de poder acollir futures iniciatives de participació ciutadana i democràcia directa, participativa o deliberativa, inclosesaquelles que promoguin una desintermediació entre el Govern municipal i la ciutadania de Barcelona i aquelles que fomentin i facilitin la cooperació, associació i la autoorganizació entre la  pròpia ciutadania.</p>
      </div>

      <div id="section_3">
        <h3>C. Aspectes generals de la participació en la plataforma decidim.barcelona</h3>
        <p>Hi pot participar qualsevol persona física a partir de 16 anys que s’hagi registrat prèviament a la plataforma Decidim Barcelona. Mitjançant l’acceptació d’aquestes condicions d’ús, la persona registrada declara que té 16 anys o més. Els majors d’edat dels quals depenen els menors són els responsables de l’actuació d’aquests menors en la plataforma Decidim Barcelona. La plataforma també permet la possibilitat d’obrir el registre a entitats, col·lectius, grups i/o organitzacions ciutadanes i actors rellevants de la ciutat.</p>
        <p>Com que la plataforma Decidim Barcelona és un punt de trobada que té l’objectiu de promoure la participació ciutadana per a la millora de la ciutat, les persones usuàries estan obligades a fer-ne un ús diligent i d’acord amb aquest objectiu.</p>
        <p>L’Ajuntament de Barcelona no és responsable de l’ús incorrecte de la plataforma Decidim Barcelona que en facin les persones usuàries o dels continguts que aquestes hi aportin. Cada persona usuària és responsable d’utilitzar la plataforma correctament, així com de la legalitat dels continguts i de les opinions que hi hagi compartit.</p>
        <p>No és permès afegir cap contingut il·legal o no autoritzat al lloc web, com per exemple informació que tingui les característiques següents:</p>
        <ul>
          <li>que sigui falsa o enganyosa;</li>
          <li>que infringeixi qualsevol dret de l’Ajuntament o de qualsevol tercera part, com per exemple, el copyright, les marques registrades o altres drets de propietat intel·lectual i industrial o altres drets relacionats;</li>
          <li>que atempti contra la intimitat d’un tercer, com publicar detalls personals dels participants, com el nom, l’adreça, el número de telèfon, el correu electrònic, fotografies o qualsevol altra informació de caràcter personal;</li>
          <li>que contingui virus, troians, robots o altres programes que puguin perjudicar el lloc web o els sistemes de l’Ajuntament o bé el lloc web o el sistema de qualsevol tercera part, o bé que tinguin la intenció d’eludir les mesures tècniques dissenyades per al funcionament correcte de la plataforma;</li>
          <li>que pretengui enviar correu brossa als usuaris o sobrecarregar el sistema;</li>
          <li>que tingui el caràcter de cadena de missatges, joc piramidal o joc d’atzar;</li>
          <li>que tingui finalitats comercials, com publicar ofertes de treball o anuncis;</li>
          <li>que no estigui conforme amb la decència pública; en conseqüència, el contingut no ha d’incitar a l’odi, discriminar, amenaçar, provocar, ni tenir un sentit o un caràcter sexual, violent, groller, ni ofensiu;</li>
          <li>que infringeixi una llei o una regulació aplicable;</li>
          <li>que faci campanyes promovent el vot massiu per a altres propostes no relacionades amb el procés i el marc de debat, i</li>
          <li>que creï múltiples usuaris simulant ser persones diferents (astroturfing).</li>
        </ul>
        <p>L’Ajuntament de Barcelona no es fa responsable de  la qualitat, l’originalitat, l’autenticitat, la legalitat o la seguretat dels continguts que les persones usuàries aportin a la plataforma. Això no obstant, l’Ajuntament de Barcelona es reserva el dret a eliminar de la plataforma Decidim Barcelona les opinions, informacions, comentaris, propostes o arxius que contradiguin aquestes condicions d’ús, i pot instal·lar filtres a aquest efecte. Tot això es realitzarà únicament amb la finalitat de preservar l’objectiu fonamental de la plataforma Decidim Barcelona. , L’Ajuntament de Barcelona es reserva també la potestat —sense cap avís previ— de suspendre temporalment les activitats d’un participant en la plataforma, desactivar-ne el compte de la manera que sigui, esborrar-ne el contingut, eliminar-ne el compte o enviar un avís, especialment, i sense limitar-s’hi, en els casos següents:</p>
        <ul>
          <li>si es produeix una infracció d’aquestes condicions d’ús de la plataforma de participació i</li>
          <li>si l’Ajuntament creu que l’activitat de la persona participant és perjudicial per als altres, per al lloc web o per a l’Ajuntament.</li>
        </ul>
        <p>La persona participant es fa responsable del contingut de les seves aportacions i dels danys o les reclamacions de tercers que se’n puguin derivar. En cap cas l’Ajuntament de Barcelona no serà responsable de l’ús indegut del lloc de la plataforma o dels continguts que s’hi comparteixin, ni respondrà sobre la utilització que una persona física faci de les idees aportades, ni sobre la idoneïtat d’aquestes idees, ni sobre els resultats que se’n derivin. En cas que el contingut inclogui un enllaç a un altre lloc web, l’Ajuntament de Barcelona  no assumeix cap tipus de responsabilitat pels danys i/o perjudicis deguts a l’accés als continguts d’aquest enllaç, ni tampoc pel contingut que hi pugui haver en aquest mateix enllaç. En cas que es produeixi una disputa de qualsevol classe o per qualsevol motiu entre els participants en el lloc web o en un tercer, l’Ajuntament de Barcelona queda eximit de tota responsabilitat per reclamacions, demandes o danys de la naturalesa que sigui que estiguin relacionats d’alguna manera amb aquesta disputa.</p>
      </div>

      <div id="section_4">
        <h3>D. Funcionament de la plataforma</h3>
        <p>Els participants poden accedir i navegar per la plataforma Decidim Barcelona lliurement i de forma anònima. Només quan vulguin realitzar alguna acció que impliqui la creació, el suport o el comentari d’una proposta o la participació en un debat caldrà que es registrin prèviament. El registre que permetrà participar en la plataforma fent comentaris en una secció o creant propostes s’ha de realitzar introduint-hi les dades següents: nom d’usuari, correu electrònic, contrasenya i acceptació de les condicions d’ús. A l’usuari se li requerirà que verifiqui el seu compte confirmant que té 16 anys o més i que està empadronat a Barcelona. Amb aquest fi es demanaran tres dades relatives al padró (DNI, codi postal i data de naixement) Aquestes dades seran utilitzades amb l’únic objectiu de verificar el compte, i no s’utilitzaran amb posterioritat.</p>
        <p>La plataforma permet també la possibilitat de donar-hi d’alta entitats, col·lectius i/o organitzacions, i en aquest cas, se sol·licitaran les dades següents: nom de l’organització, persona responsable, correu electrònic, telèfon, contrasenya i acceptació de les condicions d’ús.</p>
        <p>La persona registrada pot interactuar amb la plataforma a través de les diferents funcionalitats habilitades per cadascun dels processos de participació (debats, propostes, trobades,...) . La persona verificada podrà donar suport a les propostes i participar en els processos de priorització d’aquestes.</p>
      </div>

      <div id="section_5">
        <h3>E. Protecció de les dades personals</h3>
        <p>Per respecte a la a vostra privacitat i d'acord amb la Llei Orgànica 15/1999, de 13 de desembre, de Protecció de Dades de Caràcter Personal, us informem que les vostres dades personals s'incorporaran al fitxer Participació Ciutadana del qual és responsable l'Ajuntament de Barcelona, amb la finalitat de gestionar el contacte amb els ciutadans i persones interessades a participar més activament en els actes, òrgans i processos de participació promoguts per l'Ajuntament de Barcelona a través de la plataforma decidim.barcelona. Les vostres dades personals no seran cedides a tercers, a excepció del nom d'usuari que és públic. Tingui en compte que les imatges i les comunicacions realitzades a la plataforma (comentaris, propostes, etc.) seran d'accés públic. No obstant això, mai es faran públics les dades relacionades amb la presa de decisions (p. ex. que donis suport a una proposta o que validis un pressupost), ni la teva adreça de correu electrònic. Podeu exercitar els drets d'accés, rectificació, cancel·lació i oposició, adreçant-vos per escrit, adjuntant fotocòpia del DNI, al Registre General de l'Ajuntament: pl. Sant Jaume 1, 08002 Barcelona, indicant clarament en l'assumpte Exercici de Dret LOPD.</p>
        <p>Per a més informació, podeu consultar l’enllaç següent:<br /> <a href="https://seuelectronica.ajuntament.barcelona.cat/ca/proteccio-de-dades" target="_blank">https://seuelectronica.ajuntament.barcelona.cat/ca/proteccio-de-dades</a></p>
      </div>

      <div id="section_6">
        <h3>F. Condicions pel tractament dels continguts proporcionats pels usuaris</h3>
        <p>Les condicions presents regulen els termes aplicables al contingut enviat pels usuaris d’aquesta plataforma mitjançant el formulari corresponent (en endavant, el “contingut”). El contingut no inclou aquelles dades de caràcter personal (expecte el nom públic de l'usuari) que són proporcionades a l'hora de realitzar el registre i la verificació, només inclou el contingut públic proporcionat per l'usuari (comentaris, propostes,...). . Aquestes condicions s’apliquen tant al contingut remès inicialment a la plataforma Decidim Barcelona com a qualsevol contingut que s’enviï amb posterioritat o es manifesti a l’Ajuntament de Barcelona:</p>
        <ul>
          <li><b>No-confidencialitat:</b> Tot el contingut tramès per l’usuari a l’Ajuntament de Barcelona ha de ser susceptible de ser conegut pel públic en general. Per tant, l’Ajuntament de Barcelona tractarà el dit contingut com a informació no confidencial.</li>
          <li><b>Procediment</b>: En el cas que l’Ajuntament de Barcelona estigui interessat en el contingut tramès per l’usuari, es pot posar en contacte amb ell per sol·licitar-li informació addicional, sense que l’Ajuntament adquireixi -per aquest fet- cap compromís respecte de l’usuari. Aquesta informació tindrà el caràcter de no confidencial, sense perjudici que, en el cas que les parts considerin la necessitat d’intercanviar informació de caràcter confidencial, se signi un acord de confidencialitat. Tot això sense perjudici del que estableix l’apartat relatiu a “Drets de propietat intel·lectual i industrial”.</li>
          <li><b>Publicitat o difusió dels continguts presentats</b>: Els participants a la plataforma Decidim Barcelona de l’Ajuntament de Barcelona declaren conèixer i acceptar el fet que la informació aportada podrà ser publicada a les webs propietat de l’Ajuntament de Barcelona, així com a través d’altres mitjans que l’organització consideri oportuns per donar a conèixer aquesta iniciativa.</li>
          <li><b>Propietat intel·lectual</b>: Sempre que no s’indiqui el contrari, els continguts protegits per la propietat intel·lectual que l’usuari aporti a aquest web quedaran subjectes a una llicència Creative Commons - Reconeixement - Compartir Igual (CC-BY-SA).</li>
          <li><b>Procediment d’avís i de retirada</b>: Qualsevol persona, amb motius raonats, pot sol·licitar la retirada de continguts que incompleixin l’avís legal i les condicions d’ús presents; La sol·licitud s’adreçarà a l’Ajuntament de Barcelona, enviant un correu electrònic a l’adreça suport@decidim.barcelona. L’Ajuntament de Barcelona processarà aquestes  peticions  i es reserva el dret de fer les comprovacions o les verificacions oportunes amb caràcter previ a la retirada de qualsevol contingut.</li>
        </ul>
      </div>

      <div id="section_7">
        <h3>G. Drets d'autor, reutilització de la informació i altres drets sobre el lloc web i els seus continguts</h3>
        <p>L’Ajuntament de Barcelona fomenta l’ús de  llicències obertes, la creació d’obres derivades i la reutilització i la modificació de les obres contingudes en aquest web, sempre que es reconegui l’autoria original i es mantingui la mateixa llicència sobre l’obra resultant. Sempre que no s’indiqui el contrari, els continguts protegits per la propietat intel·lectual difosos en aquest web queden subjectes, per defecte, a una llicència Creative Commons - Reconeixement - Compartir Igual (CC-BY-SA). D’acord amb aquesta llicència, qualsevol persona (inclòs l’Ajuntament) podrà fer ús dels continguts protegits, tant per a fins comercials com no comercials, sempre i quan es reconegui l’autoria i es difongui l’obra resultant sota la mateixa llicència CC-BY-SA. Aquesta llicència s’aplicarà tant als continguts aportats per l’Ajuntament com als continguts aportats pels usuaris d’aquest web.</p>
        <p>L’Ajuntament de Barcelona permet la reutilització de totes les informacions i les dades difoses per mitjà d’aquest web, subjecte a les condicions següents:</p>
        <ul>
          <li>Heu de reconèixer adequadament l’autoria, proporcionar un enllaç a la llicència i indicar si s’hi han realitzat canvis.</li>
          <li>No podeu donar a entendre que l’Ajuntament patrocina o dóna suport a l’activitat en la qual es reutilitza la informació.</li>
        </ul>
        <p>L’Ajuntament de Barcelona respectarà tots els drets de propietat intel·lectual o industrial sobre el contingut remesos pels usuaris, i no assumeix cap responsabilitat, directa o indirecta, respecte de qualsevol tipus de controvèrsia, disputa i/o litigi que es pugui derivar de la publicació, la divulgació i/o la difusió dels continguts aportats sense el consentiment preceptiu dels seus titulars legítims o sense l’empara d’algun ús permès per la llei.</p>
      </div>

      <div id="section_7">
<h3> Privacitat de dades</h3>
<p>
Per respecte a la vostra privacitat i d'acord amb la Llei Orgànica 15/1999, de 13 de desembre, de Protecció de Dades de Caràcter Personal, us informem que les vostres dades personals s'incorporaran al fitxer Participació Ciutadana del qual és responsable l'Ajuntament de Barcelona, amb la finalitat de gestionar el contacte amb els ciutadans i persones interessades a participar més activament als actes, òrgans i processos de participació promoguts per l'Ajuntament de Barcelona a través de la plataforma decidim.barcelona. Les vostres dades personals no seran cedides a tercers, a excepció del nom d'usuari que és públic. Tingui en compte que les imatges i les comunicacions realitzades a la plataforma (comentaris, propostes, etc.) seran d'accés públic. No obstant això, mai es faran públics les dades relacionades amb la presa de decisions (p. ex. que donis suport a una proposta o que validis un pressupost), ni la teva adreça de correu electrònic. Podeu exercitar els drets d'accés, rectificació, cancel·lació i oposició, adreçant-vos per escrit, adjuntant fotocòpia del DNI, al Registre General de l'Ajuntament: pl. Sant Jaume 1, 08002 Barcelona, indicant clarament en l'assumpte Exercici de Dret LOPD.
</p>
</div>
