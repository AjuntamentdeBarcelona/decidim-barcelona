<h2>Més informació</h2>
      <p>Registra't per entrar als processos participatius, per afegir propostes, compartir idees en els debats o fer comentaris. Si ets un ciutadà de Barcelona empadronat podràs, a més a més, donar suport a les propostes.

      <div id="section_1">
        <h3>Què és decidim.barcelona?</h3>
        <h4>Una plataforma per construir la Barcelona que volem</h4>
        <p>decidim.barcelona és la plataforma digital de participació de l'Ajuntament de Barcelona per construir una ciutat més democràtica. Un espai de referència per construir una ciutat oberta, transparent, col·laborativa i amb el protagonisme de qui l’habita.</p>
        <h4>Un projecte col·laboratiu</h4>
        <p>decidim.barcelona és una plataforma de participació basada en codi obert. Qualsevol ciutadà pot veure com està construida, reutilitzar-la o millorar-la.</p>
        <h4>Una comunitat en construcció</h4>
        <p>decidim.barcelona és també una comunitat. Va néixer amb el Pla Municipal 2015-2019 "73 barris, una Barcelona. Cap a la ciutat dels drets i les oportunitats” amb la participació de gairebé 40.000 persones. A més, amb els processos de participació com el #metadecidim (que podràs trobar aviat a la plataforma), es genera una comunitat de persones interessades en millorar i vigilar la qualitat dels processos i de la mateixa plataforma.</p>
      </div>

      <div id="section_2">
        <h3>Com puc participar al decidim.barcelona?</h3>
        <h4>Informa’t</h4>
        <ul>
          <li>Consulta els processos participatius</li>
          <li>Navega per les propostes més recents, les més valorades, les més comentades o les que generen més debat.</li>
          <li>Filtra els continguts que t’interèssin en funció de variables com el Districte, els temes o les etiquetes.</li>
        </ul>
        <h4>Participa-hi</h4>
        <ul>
          <li>Fes propostes noves.</li>
          <li>Comenta les propostes existents, tant de l’Ajuntament com les ciutadanes.</li>
          <li>Dóna arguments a favor o en contra, o fes reflexions generals.</li>
          <li>Dóna suport a les propostes.</li>
          <li>Comparteix les propostes a les xarxes socials.</li>
        </ul>
        <h4>Fes seguiment de les propostes</h4>
        <ul>
          <li>Fes seguiment de totes les propostes: les iniciades a la plataforma i les generades a les cites presencials.</li>
          <li>Coneix totes les dades de les cites presencials i els debats que s’hi han dut a terme.</li>
          <li>Després de les cites presencials consulta a la plataforma tot el recorregut dels debats i les aportacions generades.</li>
          <li>Marca una proposta i segueix-ne tota l’evolució, des dels comentaris d’altres persones fins als documents finals.</li>
        </ul>
      </div>

      <div id="section_3">
        <h3>Què són...?</h3>
        <h4>Processos participatius</h4>
        <p>Activitats del decidim.barcelona que involucren a la ciutadania i que es desenvolupen en les fases de comunicació, diagnòstic, aportacions, decisions, resultats i avaluació de les propostes.  Aquestes fases les pots visualitzar a cada procés participatiu.</p>
        <h4>Espais de participació</h4>
        <p>Canal o entorn de participació permanent. A diferència dels processos, no tenen una data d’inici i final definits.</p>
        <h4>Cites presencials</h4>
        <p>Trobades cara a cara vinculades als processos de cada territori o àmbit.</p>
        <h4>Debats</h4>
        <p>Espais digitals per informar-te i decidir sobre les propostes de cada procés.</p>
        <h4>Propostes</h4>
        <p>Contribucions dels usuaris que poden rebre el suport dels usuaris amb funció decisòria.</p>
        <h4>Comentaris</h4>
        <p>Contribucions dels usuaris al fil d’una proposta o debat i que poden rebre una votació negativa o positiva.</p>
      </div>

      <div id="section_4">
        <h3>No em funciona la verificació de residència</h3>
        <p>Comprova les possibilitats següents:</p>
        <ul>
          <li>Has posat el DNI o document amb tots els caràcters junts, incloent-hi la lletra al final?</li>
          <li>Estàs segur que estàs empadronat al municipi de Barcelona? (El municipi és geogràficament més petit que l’àrea metropolitana i la província de Barcelona.)</li>
          <li>Potser hi ha algun problema amb les teves dades en el registre d'empadronament. Consulta la teva <a href="http://ajuntament.barcelona.cat/ca/canals-comunicacio-ciutadana/presencials/oac">oficina d'atenció al ciutadà</a> més propera i confirma que la teva informació del Padró és correcta</li>.
          <li>Si tots els passos anteriors no solucionen el problema, pots enviar-nos un correu electrònic a suport@decidim.barcelona o venir als debats presencials de cada procés que s'estan fent per tota la ciutat de Barcelona.</li>
        </ul>
      </div>

      <div id="section_5">
        <h3>No estic empadronat a Barcelona, per què no puc donar suport a les propostes? </h3>
        <p>Donar suport a propostes en la plataforma només ho pot fer la gent empadronada a Barcelona, ja que es tracta de prendre decisions que afectaran el municipi i les persones que hi viuen, i per tant ens sembla que són ells els qui han de prendre la decisió final. És cert que hi ha persones que no estan empadronades a Barcelona i que, malgrat tot, poden ser afectades per aquestes decisions, però el Padró és el cens més ampli de què disposem, que ens permet arribar al màxim nombre possible de persones i que, al mateix temps, garanteix que el procés de participació sigui segur. </p>
      </div>

      <div id="section_6">
        <h3>No estic empadronat a Barcelona. Puc participar?</h3>
        <p>Sí que és possible participar encara que no estiguis empadronat. Pots participar en els debats presencials, i també és possible llançar una proposta o comentar les propostes existents a la plataforma, sense necessitat d'estar empadronat. Només els suports a les propostes es limiten a la gent empadronada de la mateixa manera que només les persones empadronades en Barcelona poden votar en les eleccions municipals.</p>
      </div>

      <div id="section_7">
        <h3>Per a què serveix verificar el meu compte?</h3>
        <p>Per utilitzar el web necessites un compte d'usuari. Segons el grau de verificació podràs fer més o menys coses:</p>
        <ul>
          <li>Si et registres al web amb l'adreça electrònica i no dónes cap dada més (no fem el procés de verificació de residència) podràs comentar i argumentar propostes.
          <li>Si després de registrar-te has fet la verificació bàsica, és a dir, has verificat la residència a través del web (+ info a "Com creo i verifico el meu compte?") podràs donar suport a propostes.
        </ul>
        <p>Sempre pots participar de manera presencial i sense autenticar-te a qualsevol de les trobades presencials que hi ha en cada procés de participació. Les contribucions que es realitzin de manera presencial seran recollides, publicades i accessibles a la plataforma.</p>
      </div>

      <div id="section_8">
        <h3>Necessito telèfon mòbil o accés a internet per poder participar?</h3>
        <p>No. Totes les accions relacionades amb les propostes, tant crear-les, com donar-los suport, votar-les o informar-nos-en, les pots fer presencialment a qualsevol dels debats que s'estan duent a terme i que hi ha per tot Barcelona. També pots crear-te un compte d'usuari completament verificat, en cas que vulguis utilitzar el web.</p>
      </div>

      <div id="section_9">
        <h3>Com creo i verifico el meu compte?</h3>
        <p>El primer és crear un compte. Crea i omple les dades que se'ns demana. És un requisit marcar la casella d'acceptació de les condicions d'ús, i omplir correctament el CAPTCHA (a la part inferior del formulari se'ns presenta una imatge amb unes lletres deformades que hauries d'introduir a la casella inferior com a mesura de seguretat; tingues en compte la diferència entre majúscules i minúscules). Creant un nou compte t’arribarà un correu electrònic a l'adreça que hagis especificat, i hauràs de fer clic a l'enllaç que conté (l'enllaç que posa "Confirmar el meu compte") per acabar de crear el compte.</p>
        <p>Un cop creat el compte bàsic, i després d'entrar amb el teu correu i contrasenya, el sistema et donarà l'opció de fer-ne una verificació bàsica. Per fer-ho, fes clic a l'enllaç "El meu compte" de la part superior dreta, i després al botó "Verificar el meu compte". El primer que se’t demanarà és que introdueixis les teves dades de residència, per verificar que estàs empadronat al municipi de Barcelona (és important introduir el número de document amb la lletra, i marcar la casella d'acceptació d'accés al Padró). Si les dades són correctes, el teu compte et permetrà donar suport a les propostes.</p>
      </div>

      <div id="section_10">
        <h3>Hi ha moltes propostes semblants, no es podrien unificar?</h3>
        <p>No sempre és possible unificar propostes similars. El que poden semblar petites diferències entre dues propostes similars poden marcar grans diferències a l'hora de fer-les realitat. Per això hi ha persones que poden voler donar suport a una d'aquesta i no a altres, per la qual cosa, les propostes no s’unifiquen fins i tot si els autors que vulguin unir-les, un cop les propostes estan rebent suports, aquestes passen a ser també de la gent que els dóna suport i no només dels seus autors.</p>
      </div>

      <div id="section_11">
        <h3>M'he oblidat de la contrasenya o no em funciona, què puc fer?</h3>
        <p>Pots sol·licitar una nova contrasenya perquè se t'enviï al teu correu electrònic. Si la solució anterior no funciona, pots enviar un correu electrònic a l'adreça suport@decidim.barcelona, on et resoldran el problema associat al teu compte. En processos que tinguin cites presencials, també pots dirigir-te i participar en aquests processos sense haver-te de registrar en la plataforma.</p>
      </div>

      <div id="section_12">
        <h3>No aconsegueixo crear el meu compte correctament</h3>
        <p>Revisa la secció "No em funciona la verificació de residència", per si el problema estigués en aquest pas, que sol ser el problema més freqüent. Si no s'ha solucionat, revisa la secció "Com creo i verifico el meu compte?", per assegurar-te que estàs seguint els passos adequadament. Si encara es manté el problema, pots enviar un correu electrònic a l'adreça suport@decidim.barcelona, i rebràs assistència.</p>
      </div>

      <div id="section_13">
        <h3>Com puc canviar la meva adreça electrònica, el meu nom d'usuari, la contrasenya, donar-me de baixa o activar o desactivar les notificacions que m'arriben al correu electrònic?</h3>
        <p>Fes clic a l'enllaç "Entra", introdueix la teva adreça electrònica i la contrasenya, i prem el botó "Entra". Un cop fet això, fes clic a l'enllaç "El meu compte", on trobaràs totes les opcions que et permetran canviar la teva adreça electrònica, nom d'usuari, contrasenya, donar-te de baixa o activar o desactivar les notificacions. Un cop fet el canvi adequat, assegura't de fer clic al botó "Desa els canvis".</p>
      </div>

